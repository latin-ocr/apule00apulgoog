' 12 narnuonrnosnon mam vr.

scis nempe sororem tuam Venerem sine Mercurii prae·'
sentia nil umquam fecisse: nec te praeterit utique,
quanto jam ternpore delitescentem ancillam nequiverim
reperire. Nil ergo superest, quam tuo praeconio prae·
mium investigationis publicitus edicere. Fac ergo man·
datum matures meum, et indicia,quibus possitagnosci,
manifeste designes, ne, si quis occultationis illicita
crimen subierit, ignorantiae se possit excusatione defen-
dere. Et simul dicens, libellum ci porrigit, ubi Psyches
nomen continebatur, et cetera. Quo facto, protinus

domuin secessit.

Nec Mercurius omisit obsequium. Nam per omnium

ora populorum passim discurrens, sic mandatae praedi·

cationis munus exsequebatur: Si quis a fuga retrahere,
vel occultam demonstrare poterit fugitivam regis filiam,
Veneris ancillam, nomine Psychen, conveniat retro
metas Murtias Mercurium praedicatorem, accepturus
indicinae nomine ab ipsa Venere septem savia suavia, et
unum blandientis appulsu linguae longe mellitum. Ad
hunc modum pronunciante Mercurio, tanti praemii eu·
pido certatim omnium mortalium studium arrexerat.

Quae res nunc vel maxime sustulit Psyches omnem con-

tationem.

 

